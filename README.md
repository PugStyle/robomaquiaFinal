
# Robomaquia

Robomaquia è un gioco ambientato in un suggestivo sotterraneo, in cui il giocatore affronterà orde di nemici di dimensione e abilità sempre crescenti.
In aggiunta ai moduli di puro gameplay, sono previsti diversi moduli di intelligenza artificiale, che contribuiscono a creare un'esperienza divertente e stimolante.

### Obiettivi del progetto

- Definire un ambiente di gioco interagibile per l'utente.
- Analizzare, progettare ed implementare i seguenti moduli dell'architettura di un agente intelligente:
    - Un modulo operativo, che consenta ai nemici di ricercare il giocatore all'interno dell'ambiente di gioco;
    - Un modulo genetico, che abiliti l'evoluzione dei suddetti nemici tra una stanza e l'altra.
- Valutare alternative agli scenari e agli algoritmi proposti, considerando anche la futura espansione mediante l'integrazione di un modulo di apprendimento.

### Risorse et alia

Il progetto è sviluppato in C# mediante l'utilizzo del motore grafico Unity. Tutta la documentazione a corredo del progetto ed eventuali artefatti ulteriori saranno analogamente allegati ad esso. La replica dei contenuti di carattere implementativo è possibile tenendo presente la precisa versione del motore con cui esso è stato interamente sviluppato: Unity 2022.1.23f1. Gli asset grafico-sonori di gioco sono di proprietà dei rispettivi creatori, e recuperati da [itch.io](https://itch.io).
